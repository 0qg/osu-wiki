---
tags:
  - MAT
---

# Mapleme Yardım Takımı

**Mapleme Yardım Takımı** (***Mapping Assistance Team, MAT***) [beklemedeki](/wiki/Beatmaps#pending) [beatmaplerin](/wiki/Beatmaps) kalitesini ölçmekten ve [derecelendirme](/wiki/Beatmaps#ranked) için önermekten sorumlu bir gruptu. Onların önerileri [Beatmap Değerlendirme Takımına](/wiki/Modding/Beatmap_Appreciation_Team) (*Beatmap Appreciation Team, BAT*) bir [ön-baloncuk](/wiki/Modding/Proto-bubble) yerleştirilerek iletilir, daha sonrasında ise BAT beatmapin Dereceli olup olmamasına dair nihai kararı verirdi.

MAT, gerektiği yerde rehberlik ve yardım sağlayan bir [MAT Lideri](/wiki/Modding/MAT_Leaders) tarafından gözlemlenirdi.

## Tarihçe

MAT, 27 Aralık 2009 tarihinde, BAT üyeleri tarafından özenle seçilen ilk üyeleriyle birlikte kuruldu.

Kısa bir zaman sonra, genel mapleme ve modlama topluluğunun tüm üyelerinin MAT içerisinde bir pozisyon için başvurmasını sağlayan açık başvurular oluşturuldu. 26 Şubat 2010 tarihinde, BAT ve mevcut MAT üyelerinin ortaklaşa bir değerlendirmesiyle, başvuranlar arasından ilk grup MAT üyeleri eklendi. Sonraki başvuru dönemleri yeni üyeler aramak ve aynı zamanda başarısız olan başvuranlara bir geri bildirim sağlamak için belirli aralıklarla düzenlendi.

4 Ekim 2010 tarihinde, MAT üyeleri beatmaplere tam baloncuk ve patlak baloncuk ikonları yerleştirme yetkilerini kazanarak, rollerini ve sorumluluklarını BAT görevdaşlarıyla aynı yola getirdiler. Yine de, halen daha forum ya da oyun-içi sohbet moderasyon araçlarını bulundurmuyorlardı, ve sadece beatmapleri değerlendirme ve yükseltme üzerine odaklılardı. 

İki ekip arasındaki kademeli bir deneyim ve sorumluluk çakışmasını takiben, 23 Nisan 2013 tarihinde, mevcut tüm üyelerin BAT'ye terfi etmesi ve ilgili moderasyon araçları ile sorumlulukları almasıyla, MAT feshedildi.

# การวิจารณ์บีทแมป(Modding)

**การวิจารณ์บีทแมป(Modding)** คือการให้ข้อเสนอแนะสำหรับ [บีทแมป](/wiki/Beatmaps) ของคนอื่น คนที่กำลังวิจารณ์จะถูกเรียกว่า *modder* และโพสต์แต่ละอันที่ modder วิจารณ์จะถูกเรียกว่า *mod*

จุดประสงค์หลักของการวิจารณ์บีทแมป คือการช่วยให้บีทแมปที่ต้องการ [สถานะ Ranked](/wiki/Beatmaps#ranked) ดีขึ้น เพราะว่าการวิจารณ์เป็นสิ่งที่ละเอียดอ่อน และต้องใช้การวิเคราห์ การวิจารณ์บีทแมปก็เป็นหนึ่งในวิธีที่ทำให้ผู้เล่นเข้าใจการแมปมากขึ้น

## การหา beatmap ที่จะวิจารณ์

ในขณะที่มันมีหลากหลายวิธีในการหา บีทแมปเพื่อที่จะวิจารณ์ ข้อมูลต่อไปนี้เป็นวิธีที่นิยมใช้กัน:

- [ฟอรั่ม Modding Queues](https://osu.ppy.sh/community/forums/60) เป็นที่ที่คนใช้กันบ่อยในการหาบีทแมปเพื่อที่จะ mod และการหาคน mod บีทแมปของเรา ผู้เล่นสามารถสร้าง กระทู้การสนทนา(thread) ที่จะถูกเรียกว่า *คิว(queue)* เพื่อที่จะให้ผู้เล่นคนอื่นโพส beatmap ที่พวกเขาอยากให้ mod

  ผู้สร้างคิวเป็นผู้คุมกฏของคิวนั้น เลือกได้ว่าบีทแมปไหนที่ควรจะ mod และส่วนใหญ่คิวจะมี 2 ประเภท:

  - **Normal mod (NM):** คือการ mod ปกติ ซึ่งคนที่ขอ mod จะไม่ต้องทำอะไร
  - **Mod for mod (M4M):** คือการ แลกกัน mod ซึ่งคนขอจะต้อง mod ของคนเปิดคิวด้วย

- นักวิจารณ์ที่มีชื่อเสียง ส่วนใหญ่จะทิ้งข้อความไว้ที่โปรไฟล์ของพวกเขา เพื่อให้รู้ว่าพวกเรากำลังเปิดรับ Mod อยู่หรือเปล่า

- การหาบีทแมปที่จะวิจารณ์ใน หน้ารายการบีทแมปนั้น พวกเรา**ไม่**แนะนำ เพราะว่าบีทแมปส่วนใหญ่นั้นไม่ได้ต้องการที่จะได้รับ สถานะ Ranked ดังนั้นผู้สร้างบีทแมปจึงมีโอกาสสูงที่จะไม่ตอบ

## วิธีการวิจารณ์

เพื่อที่จะ mod บีทแมป เริ่มตั้นโดยการโหลด เวอร์ชั่นล่าสุดของบีทแมปนั้น และเข้าไปที่ [หน้าการสนทนา](/wiki/Beatmap_Discussion) หลังจากนั้นเข้าเล่น [ระดับความยาก](/wiki/Difficulties) ที่คุณต้องการจะวิจารณ์ และจำปัญหาที่เกี่ยวกับเกมเพลย์ไว้ เมื่อเสร็จแล้วเปิดระดับความยากนั้นใน ตัวแก้ไขบีทแมป และค้นหาปัญหาอื่นๆ

เมื่อคุณพบเจอปัญหา ให้เลือกโน้ตที่เกี่ยวข้อง และกด copy (`Ctrl` + `C`) เพื่อที่จะคัดลอกตำแหน่งเวลาเป็นรูปแบบของข้อความ และ บนหน้าการสนทนาให้กด paste (`Ctrl` + `V`) เพื่อที่จะวางข้อความที่คุณคัดลอกมา แถบ `เส้นเวลา` ใช้สำหรับปัญหาที่เจอในเฉพาะส่วนใดส่วนหนึ่งของบีทแมป แถบ `ทั่วไป (ระดับความยากนี้)` ใช้สำหรับให้ข้อเสนอแนะโดยรวมเกี่ยวกับระดับความยากนั้น และ แถบ `ทั้วไป (ทุกระดับความยาก)` จะใช้เพื่อบอกปัญหาที่มีผลทั้งบีทแมป

การวิจารณ์ทั้งหมดควรบอกว่าปัญหาคืออะไร และทำไมมันถึงเป็นปัญหา และควรจะแก้ไขมันอย่างไร ดูที่ [ระเบียบวินัยสำหรับการวิจารณ์และการแมป](/wiki/Rules/Code_of_Conduct_for_Modding_and_Mapping#making-a-mod-post) สำหรับข้อมูลเพิ่มเติมเกี่ยวกับการเขียนโพสต์วิจารณ์

ผู้สร้างบีทแมปมักจะให้ [kodosu](/wiki/Glossary#kudosu!) สำหรับโพสต์การวิจารณ์ที่มีประโยชน์ ด้วยการกดปุ่ม *ชูนิ้วโป้ง* สถิติจะถูกเก็บบนโปรไฟล์ของคน mod และจะถูกนำมาเป็นแหล่งอ้างอิงเมื่อจะสมัครเป็น [ผู้อนุมัติบีทแมป](/wiki/People/The_Team/Beatmap_Nominators)

## ชนิดของโพสต์การวิจารณ์

จุดมุ่งหมายของโพสต์ `ข้อผิดพลาด` หรือ `ข้อเสนอแนะ` ที่ถูกโพสต์ คือเพื่อที่จะอธิบายสิ่งที่คาใจเกี่ยวกับบีทแมป

โพสต์วิจารณ์ส่วนมาก จะพูดถึงปัญหาที่เกิดขึ้นในบีทแมป เช่น hitsound clap ที่หายไป ซึ่งควรจะอยู่ตรงนั้นตามแบบ hitsound ของแมป ซึ่งอาจจะเกิดขึ้นเพราะว่าลืมใส่

การที่ให้วิธีการแมปวิธีอื่นๆ ก็เป็นโพสต์การวิจารณ์ที่ค้นพบได้บ่อยเช่นกัน ซึ่งบางส่วนของบีทแมปนั้นอาจจะดีและในสถานะที่เป็นอยู่ แต่ผู้วิจารณ์สามารถอธิบายว่าสามารถทำให้มันดีขึ้นไปอีกได้อย่างไร

ในบีทแมปที่ตั้งเป้าหมายไว้ สถานะ Ranked ต้องเช็คดูว่าได้ทำตาม [กฎเกณฑ์การ Ranked](/wiki/Ranking_Criteria) จำนวนหนึ่งของการวิจารณ์ที่ถูกสร้างขึ้นจะเป็นเรื่องเกี่ยวกับกฎเกณฑ์พวกนี้

# Hesap Kısıtlaması

Kısıtlama, anormal, şüpheli ya da kuralları çiğneyecek davranış göstermiş hesaplara topluluk tarafından verilen bir moladır.

Bir hesap kısıtlandığı zaman, kısıtlama kalkana kadar toplulukla iletişime geçemez. Kısıtlı oyuncular oyunu oynamaya devam edebilir, harita indirebilir ve skor yapabilir, ama profilleri başkalarına görünmez.

Aşağıdaki özellikler kısıtlanmış hesaplar için devre dışıdır:

- oyun-içi konuşma
- özel mesajlaşma
- forum konularına mesaj gönderme ve yorum bölümlerine erişim
- harita güncellemek ya da yüklemek
- profil detaylarını güncellemek
- mağaza satın alımları 

## Hesabım kısıtlandı! Ne yapacağım?

Eğer hesabınız kısıtlandıysa, panik yapmayın. Lütfen bu adımları izleyin:

- **24 saat bekleyin.** Bazı kısıtlamalar otomatik sürecin sonucudur. Biz bu kısıtlamaları her gün kontrol ederken, lütfen 24 saat bekleyin - eğer kısıtlamanız hatalıysa, belirtilen süre içerisinde kalkacaktır.
- **Destek ekibimizle iletişime geçin.** Eğer hesabınız belirtilen süreden sonra kısıtlamalı kalırsa, lütfen kısıtlamanızla ilgili deylaylar için **hesabınıza bağlı e-postadan** [accounts@ppy.sh](mailto:accounts@ppy.sh) adresine bir e-posta gönderin. Kullanıcı adınızla, hesabınızın kısıtlanmasına neden olduğunu düşündüğünüz detayları eklediğinizden emin olun. Bize ne kadar çok anlatırsanız, sorunu sonuçlandırmamız o kadar kolay olur.
- Eğer kısıtlanmanızın hatalı olduğundan son derece eminseniz, hemen bize ulaşın ki sorununuzu görüşebilelim.

Eğer hesabınız [kuralları](/wiki/rules) çiğnediği için kısıtlandıysa, itiraz göndermenize izin verilmeden önce üç aylık katı bir bekleme süresi uygulanacaktır.

Eğer orijinal hesabınız kısıtlanmadıysa, ona giriş yapıp normal bir şekilde oynamaya devam edebilirsiniz, ama o zamandan itibaren fazladan hesapları kullanmadığınızdan emin olun, fazladan hesaplara erişmek daha fazla cezaya yol açabilir.

Eğer yakın zamanda itirazınızı verdiyseniz ve hesabınız tekrar oynadıktan sonra kısıtlanırsa, panik yapmayın! Otomatik sistemler hesabınızı hatalı bir şekilde işaterlemiş olabilir, ama olay bundan ibaretse 24 saat içinde kısıtlamanız kalkar. Kısıtlamanızın daha hızlı kalkması için bize e-posta göndermekten ya da tweet atmaktan çekinmeyin!

## Neden kısıtlandım?

Hesabınızın kısıtlı olmasına yok açabilecek bir sürü neden var.

- **İlk hesabınız değildir** Fazladan hesap açmak kurallara aykırı. Kullanıcının orijinal hesabı dışında hepsi kalıcı olarak kısıtlanacaktır, ancak orijinal hesaplar çoğu durumda açık bırakılır ve kullanıcının o hesapla oynamaya devam etmesi teşvik edilir. Eğer çoklu hesap kullanımı şiddetli ya da kuralları süistimal edecek şekildeyse, yeni hesap oluşturmayı durdurmak için orijinal hesaplarına susturma uygulanabilir, ve eğer çoklu hesap kullanımı devam ederse orijinal hesaba kısıtlama uygulanabilir. Eğer hesaplarınız kısıtlıysa ve başka hesabınız varsa, lütfen sahip olduğunuz kısıtlı hesaplara erişmeye devam etmeyin ve orijinal hesabınızda oynamaya devam edin. Eğer erişmekte ya da doğrulamakta sıkıntı yaşıyorsanız, lütfen bize [accounts@ppy.sh](mailto:accounts@ppy.sh) adresinden bir e-posta gönderin ki o hesaba erişiminizi geri kazanmanız için yardım edelim.
- **Hesabınızda birinin oynamasına izin vermişsinizdir.** Hesap paylaşımı da kurallara aykırı. Eğer birisinin hesabınıza kullanmasına izin verirseniz, kısıtlanır ve kullanan kişinin hesabı muhtemelen susturulur ya da kısıtlama alır. Eğer bu kazara olduysa, lütfen en kısa sürede [accounts@ppy.sh](mailto:accounts@ppy.sh) adresine e-posta gönderip bizi bilgilendirin.
- **Hile yaptınız.** Üçüncü-parti uygulamaar kullanmak, makrolar, veya herhangi bir haksız avantaj derhal kısıtlamaya neden olur.
- **Diğer durumlar.** Hesap ekibi, yukarıdaki üç maddeyi kapsamayan durumlar için hesabı kısıtlama hakkını saklı tutar.

Eğer bir hesap haklı yere kısıtlanmışsa, kullanıcının itirazını göndermeden önce bir süre beklemesini isteyeceğiz. Buna *bekleme süresi* denir, ve süresi suçun türüne bağlı olarak değişir.

## İtirazımı göndermeden önce bekleme süresinde ne yapacağım?

- **Oyunun tadını çıkartmaya devam edin!** Hesabınız kısıtlıyken ve siz de bekleme süresindeyken, oyunu oynamaya devam edebilirsiniz (orijinal hesabınızda oynadığınız sürece!). Kısıtlıyken else ettiğiniz skorlar gönderilecektir ve hesabınız geri çekilmediği sürece, kısıtlamanız kalktığında durmaya devam edecektir.
- **İyi davranışınızı sürdürün.** Kısıtlı olmanın ne kadar can sıkıcı olduğunu anlıyoruz, ama bunu topluluktan uzakta biraz zaman geçirmek için bir şans olarak düşünün. Hesabınızın kısıtlanmasına ve bekleme süresine girmesine sebep olmuş olabilecek nedenleri düşünmek için en azından birkaç günlüğüne toplulukla iletişime geçmemeye çalışın (gerek Discord, gerek sosyal medya, gerek başka iletişime geçme yolları olsun).
- **Kurallara saygı gösterdiğinizden emin olun.** Uzun süreli kısıtlamalar kuralları çiğnemenin cezasıdır. Eğer kısıtlıyken kuralları çiğnemeye devam ederseniz, itiraz etmeden önceki bekleme süresi son suçunuzun tarihinden itibaren üç aya geri sıfırlanacak. Bunlara örnek olarak, hile yapmaya devam etmek, başkalarının hesaplarına erişmek, veya kısıtlamadan kaçmak için yeni hesaplar açmak verilebilir.
- **Destek ekibinin talimatlarına uyun.** Üç aylık bekleme süresi size, mola vermek ve olumlu davranışları yansıtmanız için bir şans. Eğer bekleme süreniz bitmeden önce bir itiraz göndermeye çalışırsanız, e-postalarınız görmezden gelinir. Eğer bekleme sürenizin ne zaman biteceğinden, ne zaman itiraz edebileceğinizden, ya da hangi hesaplarda oynayabileceğinizden emin değilseniz (ve itiraz edeceğiniz konudan), bize e-posta gönderip sorabilirsiniz.
- **Bir sorunuz varsa bize ulaşmaktan çekinmeyin.** Cezayı atlatmaya çalışmadığınız sürece, hesabınızın kısıtlaması hakkındaki her soruyu mutlulukla cevaplarız!

## Bekleme sürem geçti. Nasıl itiraz edebilirim?

[accounts@ppy.sh](mailto:accounts@ppy.sh) adresine hesabınızın adını içerecek şekilde bir e-posta gönderebilirsiniz. Hesabınızın ilişkili olduğu e-posta adresinden gönderdiğinizden emin olun. İtirazınızı gönderdikten sonra, bir hafta içinde cevap bekleyin. Eğer bir hafta içinde cevap alamazsanız, lütfen bize e-posta ya da twitter yoluyla ulaşın - bi ihtimal e-postanız bize iletilmemiş olabilir.

İtiraz ederken, aşağıdaki maddelerin ele alınmasını bekliyoruz:

- **Hesap geçmişi.** Çok detaylı olmasına gerek yok. Bu, temel kurallara ilişkin tüm ihlallerinizi içermelidir (çoklu hesap kullanımı, hesap paylaşımı, hile, ya da uzun susturmalar). Yaptıklarınız hakkında dürüst olduğunuz sürece her susturmanın, ya da oluşturduğunuz tüm hesapların tarihini hatırlamanıza gerek yok. Bu eğer uygulanabilirse kısıtlıyken çiğnediğiniz kuralları da kapsar.
- **Kuralları çiğneme nedeniniz.** Sizi yeni hesap açmaya, hesabınızı vermeye, hile yapmaya, vb. şeylere iten nedeni açıklamanız bize (ve size) tekrar yapıp yapmayacağınıza dair karar vermemizde yardımcı olacak. Eğer kısıtlıyken yapmaya devam ederseniz, yine de nedenini bilmeyi isteriz.
- **Bunları yapmayı nasıl başardığınız.** Bu çoğunla hile için geçerlidir - kullandığınız hileyi nereden bulduğunuz, nasıl bulduğunuz, ve bilgisayarınızda hala bulunup bulunmadığı bilmek istiyoruz.
- **Size geri izin vermemizin nedeni.** Çoğunlukla, ikinci maddeyle bağlantılı olur. Sadece kuralları bir daha çiğnemeyeceğinizden emin olmak istiyoruz! Lütfen hesabınızın geçmişinde ne kadar kural ihlali varsa, itirazınızın bu bölümde o kadar çok şey bekleyeceğimizi unutmayın.

## İtirazım kabul edilirse ne olur?

Eğer geri dönmenize izin vermişsek, hesabınızın kısıtlaması kalkmadan önce bazı şartları kabul etmenizi talep edeceğiz.

- **Tekrar yapmayacaksınız.** Bu hile ve hesap paylaşımını içerir.
- **Kendiniz veya başkası için başka bir hesap oluşturmayacaksınız.**
- **Başka hesaplarla bağlantınız olmamalı** bu paylaşılan bilgisayarlarda oynamayı da içerir.
- **Herhangi bir büyük yanlış davranış derhal kısıtlamaya neden olacaktır**. Bu uzun susturmaları da kapsar.

Buna ek olarak, bir sene boyunca, hesabınız için hiçbir işaretleme değişikliği yapmayacağız.

Bazı durumlarda, itirazı kabul edilen kişinin resmi ve rozetli turnuvalara hem oyuncu olarak, hem de turnuva takımının üyesi olarak katılması yasaklanabilir. Bu yasağın süresi suç başına 1 yıldır (eğer kullanıcının ikinci itirazıysa, yasakğın süresi 2 yıldır). Kısıtlamanın kalktığına dair e-posta bu yasaklamanın süresini net şekilde belirtir.

**Resmi veya rozetli bir turnuva sırasında hile veya hesap paylaşımı, kullanıcının gelecekteki herhangi birinden dolayı hesabının kalıcı olarak kısıtlanmasına yol açacaktır.** Bu yasağa itiraz edilemez (eğer itiraz ederseniz e-postanız görmezden gelinecektir) kaldırılmaz, azaltılmaz, ve hiçbir şekilde ertelenmez.

Bazı oyuncular oynamaya başladıktan sonra itirazı kabul edilmesine rağmen tekrar kısıtlanabilir. Bu otomatik bir işlemdir ve genellikle 24 saat içinde kaldırılır. Eğer sizin başınıza gelirse, bize [@osusupport](https://twitter.com/osusupport) twitter adresinden ulaşmaya, ya da [accounts@ppy.sh](mailto:accounts@ppy.sh) adresine e-posta gönderip sormaktan çekinmeyin!

Bazı durumlar, hesabınızın kısıtlamasının kalkmasına sebep olur. Bunlar, **tüm modeları kapsayacak şekilde** hesabınızda yaptığınız gayri meşru puanları, açılmamış madalya ve profil rozetlerini silmeyi amaçlamaktadır. **Oynama sayısı ve oynama süresinde bir değişiklik yapılmayacaktır.**

## İtirazım reddedildi!

İtirazınızın reddedilmesine sebep olabilecek bir sürü neden var.

- **Fazla erken gönderilmiştir.** Eğer hesabınızın bekleme süresi bitmediyse, itirazınız reddedilir. Eğer ne zaman itiraz edebileceğinizden emin değilseniz, size gönderdiğimiz e-postaya cevap gönderin - size doğru tarihi vereceğiz.
- **İtirazınız yetersiz veya eksik kalmıştır.** Eğer itirazınız yukarıda listelenen dört maddeyi yeterince kapsamıyorsa, tamamlanmış bir şekilde yazmanızı talep edeceğiz. Bu hesabınızın bekleme süresini **kesin olarak** sıfırlamaz ve yeni itirazınızı istediğiniz zaman gönderebilirsiniz! Ancak, temel kural ihlalleriniz hakkında yalan söylerseniz ya da saklamaya çalışırsanız (esas olarak fazladan hesap kullanımı ya da hile), dürüst olmamanız nedeniyle itirazınız reddedilecek, ve bekleme süreniz tekrardan üç aya çıkartılacaktır. Bu, yaptığınız yanlışı anladığınızı davranışlarınıza yansıtabilmeniz ve hiçbir şeyi unutmadığınızdan emin olmanız için başka bir şanstır.
- **Başka hesaplarda oynuyor ya da kaçmaya çalışıyorsunuzdur.** Kendi hesabınız kısıtlıyken çevrimiçi oynayabilmek için başka hesap oluşturmak, kısıtlamadan kaçma girişimi olarak görülür ve cezanızı hesabı oluşturduğunuz günden itibaren üç aya geri sıfırlar. Eğer çok sefer kaçma girişiminde bulunursanız, itirazınız kalıcı olarak reddedilebilir. Eğer kısıtlıyken hala başka hesaplara erişiyorsanız ya da fazladan hesap kullanıyorsanız da, bekleme süreniz sıfırlanır. Çoklu hesap kullanımının [kurallara](/wiki/rules) aykırı olduğunu ve sadece orijinal hesabınızla oynamanız gerektiğini unutmayın. Eğer hangisinin orijinal hesabınız sayıldığından emin olamıyorsanız, bize bir e-posta gönderip bildirin!
- **Kısıtlıyken kural çiğnemeye devam ediyorsunuzdur.** Kısıtlandıktan sonra bile kuralları çiğnemeye devam eden kişilerin kısıtlamasını kaldırmanın hiçbir anlamı yok. Eğer yapmaya devam ederseniz, son kural çiğnemenizin tarihinden itibaren bekleme süreniz sıfırlanır. Aşırı ve sık kural çiğneme söz konusu olduğunda, itirazınız kalıcı olarak reddedilir.
- **Hesap geçmişiniz çok kötüdür.** Aşırı suçluların, ya da reddedilen bir itirazı olup sonra yine kısıtlanan kullanıcılar olduğu durumlarda basitçe geçmişinizin oyuna şu anda yeniden katılamayacak kadar kötü olduğunu söyleyebiliriz. Eğer başınıza gelirse, tekrar itiraz etmeden önce **çok uzun bir zaman** beklemenizi, ve bu süre içerisinde daha fazla kural çiğnememenizi öneririz.

## E-postalarım görmezden geliniyor / İtirazımın adil bir şekilde ele alındığını düşünmüyorum

E-postalarınızın destek ekibimiz tarafından düzgün bir şekilde okunmadığını veya ele alınmadığını düşünüyorsanız, lütfen bize [appeal-review@ppy.sh](mailto:appeal-review@ppy.sh) adresinden aşağıdaki bilgileri barındıran bir e-posta gönderin:

- Kısıtlı kalma süreniz
- Kısıtlanmanıza neden olduğunu düşündüğünüz ana sebep
- Daha önce gönderdiğiniz görmezden gelinmiş/reddedilmiş tüm e-postalar
- İtiraz sonucundan neden mutsuz olduğunuza dair kısa bir özet (eğer uygunsa)

İtiraz inceleme adresine gönderilen tüm e-postalar, destek ekibinin günlük operasyonlarında yer almayan, gözden geçirme veya daha fazla inceleme için işaretlenen bir üçüncü tarafça araştırılacaktır.

Bu adrese bir e-posta göndermenin, itirazınıza yalnızca ikinci bir görünüm/ilk yanıt garanti ettiğini lütfen unutmayın, itiraz sürecindeki beklentileri ihlal ettiğiniz tespit edilirse, sonuçta bir değişiklik olmaz.

**İtiraz incelemesi/soruşturması taleplerini yalnızca [appeal-review@ppy.sh](mailto:appeal-review@ppy.sh) adresine gönderilen e-postalar yoluyla yanıtlayacağız.** Lütfen bu süreci atlatmak için osu! ekip üyeleriyle (veya gönüllü ekip üyeleriyle) Twitter, Discord veya başka bir platform aracılığıyla iletişime geçmeye çalışmayın - size yardımcı olamazlar.

## Sıkça karşılaşılan kısıtlamalar ve bekleme süreleri

| Kısıtlama sebebi | Bekleme süresi | İtiraz notları |
| :-- | :-- | :-- |
| Karar hatası | Bekleme süresi yok | Eğer hata bulunamazda, hesapta bir değişiklik yapılmaz. |
| Fazladan hesap kullanımı | Kalıcı (fazla hesaplar) | Ana hesaba kısıtlama getirilmez, muhtemelen susturulur. |
| Aşırı fazladan hesap kullanımı | 3 ay | İtiraz şartları uygulanır, 1 yıl turnuva yasağı |
| Hesap paylaşımı | 3 ay | İtiraz şartları uygulanır, 1 yıl turnuva yasağı, ve kısmi geri çekme |
| Hile yapmak | 3 ay | İtiraz şartları uygulanır, 1 yıl turnuva yasağı, ve bütünle geri çekme |
| Aşırı suistimal | Değişken | İtiraz şartları uygulanır. Geçmişe göre bekleme süresi verilir. |
| Turnuva için paylaşım/hile yapmak | 6 ay | İtiraz şartları uygulanır, uygun geri çekme, kalıcı turnuva yasağı |
| Sonraki suçlar | 6 ay | İtiraz şartları uygulanır, uygun geri çekme, suç başına 1 yıl turnuva yasağı |

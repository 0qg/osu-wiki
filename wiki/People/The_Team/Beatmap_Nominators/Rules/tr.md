# Beatmap Aday Göstericiler için Kurallar

Burada listelenen kurallar [Beatmap Aday Göstericilerin](/wiki/People/Beatmap_Nominators) beatmapleri aday gösterirken neler yapıp neler yapamayacağını etkiler aynı zamanda onlardan beklenen genel davranış ortamını belirler. Bu kurallar [Aday Gösterme Denetleme Takımı](/wiki/People/Nomination_Assessment_Team) içerisindeki müzakerelerin bir sonucudur ve Beatmap Aday Göstericilerin sundukları önergeler akabinde onlardan elde edilen geri bildirimler göz önüne alınarak oluşturulmuştur.

Beatmap Aday Göstericiler beatmapleri aday göstermek ve resmi listelere eklenmek üzere yeni içeriklerin oluşturulmasını destekleyerek osu!'nun dünyasını şekillendirmek için gerekli araçları bulundururlar, bu nedenle her zaman için kurallara uymalıdırlar. Bunlardan herhangi birinin ihlali ilgili Beatmap Aday Göstericinin Beatmap Aday Göstericilerden kaldırılmasına neden olabilir. Bu kuralların ihlali Aday Gösterme Denetleme Takımının bir üyesine doğrudan bildirilebilir.

## Davranış

- **Tamamlanmamış kuralları veya kural tasarılarını takip etmeyin.**
- **[osu! Topluluk Kurallarına](/wiki/Rules) ve [Modlama ve Mapleme Etik Davranış Kurallarına](/wiki/Ranking_Criteria/Code_of_Conduct) her daim uyun.** Bir Beatmap Aday Gösterici olarak, sergilediğiniz davranış topluluğun diğer üyelerine olumlu bir örnek oluşturmalıdır. Etik Davranış Kurallarının ihlali sizin geçici olarak deneme sürecine yerleştirilmenize, veya olağanüstü durumlarda, Beatmap Aday Göstericilerden kaldırılmanıza sebep olabilir.
- **Ücretli modlama, derecelendirme VEYA beatmap oluşturma komisyonlarında yer almayın ya da bunlara katılmayın.** Derecelendirme sürecinde "resmi" osu! ekip üyelerinin (BN, NAT veya diğerleri) meşrutiyeti ya da arzuları söz konusu olmamalıdır.

## Aktivite

- **İlgili oyun modunun/modlarının aktivite gereksinimleri karşılanmalıdır.** Son 3 ayın ortalama aktivitesi, bildirilen izinler göz önüne alınarak, her ay kontrol edilir. Bulundukları oyun modunun gereken ortalamasının altına düşen her BN aktivite uyarısı alır.
- **Aktivite ile ilgili uyarıldığında, ilgili oyun modunun/modlarının asgari aktivite gereksinimleri bir ay içerisinde karşılanmalıdır.** Daha önce uyarıldığında asgari gereksinimlerin karşılanmasında başarısız olmak Beatmap Aday Göstericilerden atılmaya neden olabilir.

### Gereksinimler

Beatmap Aday Göstericilerin aktivite kazanmak için yapabileceği birden fazla aktivite bulunur: aday göstermek, kalite güvencesi (QA) kontrol etmek, ve aday gösterim sıfırlamak. Bunlar oyun modunuzun asgari gereksinimlerinin eşdeğerini karşılamak için seçilip birleştirilebilir.

Aktivite aday göstermeler olarak ölçülür, yani her bir aday gösterme bir aktivite puanıdır. Her bir QA kontrolü bir aday gösterme aktivitesinin 1/4'üne eşittir. Beatmapleri sıfırlamak göz önüne alınır fakat daha düşük bir ölçüde, ve aday göstermelere nazaran belirli bir oranı yoktur.

Her modun aylık aktivite için kendi asgari gereksinimleri vardır. 

- osu!, osu!taiko, osu!catch: 3 aday göstermeye eş değerdir.
- osu!mania: 2 aday göstermeye eşdeğerdir.
- Melez: yetkili olduğu her bir oyun modu için en az 1 tane olmak üzere, 3 aday göstermeye eşdeğerdir.

## Aday gösterme

- **Derecelendirilemeyen hataları bulunan beatmapleri aday göstermeyin.** Genel Derecelendirme Kriterleri ve ek olarak tüm mod-spesifik Derecelendirme Kriterleri mod-spesifik zorluğu olan tüm setler için geçerlidir.
- **Katkıda bulunduğunuz beatmap setlerini aday göstermeyin.** Bu sizin kendi beatmapleriniz, katılım gösterdiğiniz işbirliği zorlukları aynı zamanda storyboard yaptığınız veya vuruş seslendirdiğiniz beatmapler için de geçerlidir.
- **Beatmap setinin tüm zorluklarını kendiniz düzgünce kontrol etmeden beatmapi aday göstermeyin.** Eğer bazı zorlukların maplenmiş olduğu oyun moduna yabancıysanız, Beatmap Aday Göstericilerden yardım isteyin. Hatalı kontrol, aday göstermeden önce sadece bir modlama aracı çalıştırmayı ya da hatta beatmapi bile indirmemeyi de içerir.
- **Eğer herhangi bir şeyden emin değilseniz beatmapi aday göstermeyin.** Bu gibi durumlarda, acele bir karar vermeden önce sevgili aday göstericilerden yardım isteyin. Bu, iyi bilinmeyen oyun modlarını, gri alanda bulunan/derecelendirilemez olabilecek şüpheli hataları, kalite sorunları ya da karmaşık zamanlamaları da içerir.
- **Akıl çerçevesinde değerlendiremeyeceğiniz beatmapi aday göstermeyin.** Bir beatmapi akıl çerçevesinde değerlendirmek, oynayarak test ederek veya modlama tecrübesiyle, bir beatmapin kalitesini değerlendirebilmenin çekirdeğini oluşturur. Eğer yeteri kadar oyun yeteneğiniz ya da modlama deneyiminiz olmadığı varsayılıyorsa, beatmapi değerlendirme yeteneğinizden şüphe duyabiliriz.
- **Resmiyette yeterliliğinizin olmadığı oyun modlarındaki beatmapleri aday göstermeyin.** Aday gösterebilmeniz için Beatmap Aday Göstericilerin ilgili kısmının bir üyesi olarak beatmap setinde bulunan oyun modlarından en az birinde aday göstermek için kalifiye olmalısınız.
- **Beatmapi aday göstermeden önce beatmap tartışmasında hiç bir gönderinin göz ardı edilmediğinden emin olun.** Elverişli bir yanıtı bulunmayan gönderiler yoksayılmış farz edilebilir. Şüphede kaldığınızda, beatmap tartışmasında Mapleme ve Modlama Etik Davranış Kuralları ihlal edilmiş mi diye iki kez kontrol edin ve ona göre davranın.

### Niteliklendirme

- **Bir şarkının benzer versiyonlarının farklı beatmapleri aynı modda içerisinde aynı anda niteliklendirilemez.** Kısaltmalar, uzatmalar, ya da basit aranjmanlar şarkının benzer versiyonlarına dahildir.
- **Bir şarkının önemli derecede farklı versiyonlarından en fazla 3 tanesi aynı mod içerisinde aynı anda niteliklendirilebilir.** Remiksler, derlemeler, ve karıştırmalar şarkının önemli derecede farklı versiyonlarına dahildir.
- **Asil üyesi olmadığnız modlardaki beatmapleri, eğer olan bir başkası tarafından aday gösterilmediyse niteliklendirmeyin.** Bu, bir asil aday göstericinin her bir modda sürecin her daim bir parçası olmasını sağlar.
- **Bir beatmapi mapper ile iletişim kurmadan doğrudan niteliklendirmeyin.** Son aday göstermeden sonra mapperın kendisi bazı değişiklikler yapmış olabilir, dolayısıyla mapper ile irtibat halinde olmadan bir beatmap setini aday göstermek gereksiz diskalifikasyonlara yol açabilir.
- **Melez beatmap setleri niteliklendirilebilmeleri için her iki modun asil üyeleri tarafından aday gösterilmeli**, aynı zamanda modlama tartışmalarında diğer modların aday göstericilerinin açık onayını kazanmaları gerekir. Bu, sadece asil üyelerin melez setleri aday gösterebileceği anlamına gelir, ve her bir mod için birer asil aday göstericinin (aday göstermek ya da sadece tartışma içerisinde onay vermek olsun fark etmez) sorumluluğu üstleneceğini garantiler. Bu doğrultuda, birden fazla modda uzman olan aday göstericiler birden fazla modda onaylayabilirler.

## Aday gösterme sıfırlama

- **Bir beatmapin aday göstermesi/göstermeleri sıfırlandığında, gönderinin ilk satırı sıfırlamanın kısa bir gerekçesini içermelidir.** Gönderileri linklemek yeterli değildir, alakalı gönderileri özetlemeyi denemelisiniz. Diskalifikasyon durumlarında, sadece bunun talep edildiğini yazmak da yeterli değildir. Gönderilecek çok fazla sorun olmadığı sürece beatmap tartışmalarında gönderilen her bir alakalı sorunu linklemelisiniz.
- **Eğer aday gösterilen bir beatmap derecelendirilmez sorunlar içeriyorsa, onun aday göstermesi/göstermeleri sıfırlanmalıdır.** Beatmap setini aday göstermeye niyetlenmeseniz de bu geçerlidir.
- **Beatmapin aday göstermesini/göstermelerini sıfırlamadan önce beatmapin en güncel versiyonuna bakıyor olduğunuzdan emin olun.**

### Diskalifikasyon

- **Sadece asil üyeler beatmapleri diskalifiye edebilir, sebebi ne olursa olsun.** Deneme sürecindeki üyeler diğer herkes gibi bu tarz tartışmalarda yer alabilir ve beatmapleri raporlayabilir.
- **Diskalifikasyonlar temel olarak derecelendirilemez sorunlar içeren beatmapler için, ya da beatmap setinin sahibinin talebi üzerine uygulanır.**
- **Beatmap seti sahibinin diskalifikasyon talepleri derhal yerine getirilebilir.** Kendi kendinizi diskalifiye etmek isterseniz, bu sizin için de geçerli.
- **Çevrimiçi offsetler, etiketler vb. ile hafifletilebilen sorunlar da yine diskalifiye edilmelidir.** Bunun mümkün olmadığı durumlarda, bir NAT üyesiyle irtibata geçin. Çevrimiçi offsetler ve etiketler sadece websitesi için geçerlidir, dolayısıyla Dereceli olmadan önce düzeltilmediğinde oyuncular istemci içerisinde sorun yaşamaya devam edecektir.
- **Derecelendirilemeyen ya da önemli sorunlar bulunan nitelikli beatmapler derhal diskalifiye edilmelidir.**
- **Resmi olarak yeterliliğinizin bulunmadığı oyun modlarındaki beatmapleri diskalifiye etmeyin.** Bu, beatmapin oyun moduyla doğrudan alakası olmayan ses, arkaplan, veya diğer içeriklerle ilgili diskalifikasyonlar için geçerli değildir.

### Veto

Veto süreciyle ilgili tam bilgi için [beatmap vetosu](/wiki/People/The_Team/Beatmap_Nominators/Beatmap_Veto) sayfasına bakınız.

- **Resmi olarak yeterliliğinizin bulunmadığı oyun modlarındaki beatmapleri veto etmeyin.** Bunları aday göstermeniz yasak dolayısıyla beatmapi yeniden aday gösterme yetkiniz olmayan bir aday göstermeyi bloklamak mantıksız. Bu, beatmapin oyun moduyla doğrudan alakası olmayan ses, arkaplan, veya diğer içeriklerle ilgili vetolar için geçerli değildir.
- **Alakalı modlama tartışmasında hata formu biçiminde Dereceli durumuna ulaşmadan önce ilgilenilmesi gerektiğini düşündüğünüz sorunları göndererek aday gösterilmiş/niteliklendirilmiş beatmap setini veto edebilirsiniz.** Bu beatmap setinin sahip olduğu tüm aday göstermeleri sıfılayacak ve böylece Dereceli durumuna ulaşmasını durduracaktır. Diğer aday göstericiler veto kalkana kadar yeniden aday gösteremezler. Veto gönderisi beatmap setinin derecelendirme sürecinin durdurulmasının ardındaki sorunu ve mantığı açıkça belirtmelidir. Neticelenen tartışma içerisinde katılım göstermeli ve karşılıklı anlaşmaya varmaya çalışmalısınız.
- **Derecelendirilemeyenler için veto etmeyin.** Derecelendirilemeyenler, başka hiç bir aday göstericinin aday göstermemesi gerektiğini ve mapperın onu düzeltmekten başka hiç bir seçeneğinin olmadığını belirtir, aynı şekilde onanmış bir veto işler.
- **Veto edilmiş beatmap setlerini aday göstermeyin.** Veto eden ilgili aday göstericinin bu eylemi onaylaması buna bir istisnadır. Bir beatmap seti eğer mapper ya da veto eden aday gösterici bir arabulucu talep eder ve jüri vetonun gereksiz ya da zararlı olduğuna karar verirse vetosu reddedilebilir.
